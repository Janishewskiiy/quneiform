На пътя
Помръзнало и сухо, сух студ. Тънкият поток иде
отгоре някъде, целият в лед. Вода се не види, вода
няма, и поток няма. Само една дълга бяла черта сли-
за надолу и държи падината, все падината, опира
в селото и го дели на две. Това е единственото бяло
нещо, зимно бяло и чисто, всред опушената зима
наоколо. Зад падината оттатък дрънчат звънци, ов-
ци вървят нагоре из опустелите ливади и никъде не
спират. Отсам, в една нива, едва зеленясала като от
плесен, помръзнала и тя, накацали гълъби. Човкат
оная ледясала, стегната земя. Може да пасат. Сиви
гълъби с черно на края на опашките. Не бяха диви,
питомни бяха, но подивели и се намножили. Послед-
ните подхвърчаха и отиваха напред, отзад  ги споди-
ряха все други и други и кацаха пред тях. И цялото
ято полека се местеше надолу. Но нещо ги подпла-
ши и те пръхнаха всичките наведнаж. Много бяха,
цял облак. Посипаха се като плява в небето и го за-
стлаха, рейнаха на една страна, завиха на друга
и се не видяха. Стопиха сивотата си в сивотата на
сивото небе.
Тогава откъм село се зададе тракторът. Червен
трактор с ремарке, подире се влачеше опашка от
прах. Караше го младо момче. За къде? До Фърго-
ва за камъни. Хайде заедно, разгеле, на път е. Хай-
де... В кабината може да седне и втори човек, но
няма къде да постави краката си. И силно друса.
Минахме моста над заледения поток и се възехме
нагоре, сред полянки и голи, редки брезови горички.
От билото се отвори на юг широка котловина, само

