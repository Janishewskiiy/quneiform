de însorite ca şi vara şi tot atît de calde ca vara. Nu-mi place iarna cu
cerul ei cenuşiu şi vîntul ei aspru.
— În ce luni ale anului sînt gerurile cele mai mari la Moscova?
— În decembrie, ianuarie, februarie sînt geruri foarte mari. După
aceea vremea se încălzeşte. Dar la Bucureşti cînd sînt căldurile cele mai
mari?
— De la sfîrşitul lui iulie şi pînă la începutul lui septembrie.
— În ce perioadă a anului e mai bine să vin la Bucureşti ca turist?
— Ducîndu-vă la Bucureşti în mai găsiţi multe flori, venind în
septembrie sau octombrie găsiţi multe fructe.
— Lenuţo dragă! Te-ai întors din vacanţă? Ce bine îmi pare că te
vădf Bine ai venit!
— Bine te-am găsit, Florico!
— Unde ai petrecut vacanţa? Probabil la mare? Văd că eşti bronzată,
arăţi minunat!
— Am fost la Costineşti în tabăra studenţească internaţională. Am
petrecut acolo tot concediul. Am să-mi amintesc totdeauna de această
vacanţă. A fost extraordinarf Ne sculam în fiecare zi dis-de-dimineaţă să
vedem răsăritul soarelui. După micul dejun ne duceam la plajă, ne scăldam
ore de-a rîndul, înotam pînă departe în larg fără să obosim. Ne întorceam
în tabără la prînz şi după ce luam masa ne odihneam un pic ş i plecam în
excursie... Îţi poţi imagina că noaptea dormeam tun. Ne-am dus la
Constanţa să vizităm muzeul arheologic şi celebrul mozaic din secolul al
doilea al erei noastre.
— V-aţi dus şi la Histria?
— Am fost şi acolo. N-am să uit niciodată această zi! Mi-a rămas
pentru totdeauna în suflet Histria. Cred că are să-mi fie dor de ea. Dar
tu unde ai petrecut vacanţa? Văd că şi tu eşti bronzată.
— Din păcate, n-am fost plecată nicăieri. Numai duminicile le-am
petrecut ori la Snagov ori la baza sportivă „Lacul Tei". Sînt totuşi foarte
mulţumită. Am reuşit să stau la soare, să mă scald, să înot, să joc tenis
şi volei, să vizitez mănăstirea Snagov. Am şi eu atîtea amintiri plăcute din
vacanţă!
— Bună ziua, Andrei! Încîntat să te văd aici. Eşti pentru prima dată
la complexul acesta sportiv?

